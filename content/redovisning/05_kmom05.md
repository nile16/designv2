---
---
Redovisning kmom05
=========================

Den enda erfarenheten av undersökningen av laddningstider är helt enkelt att
mindre storlek på sidan ger kortare laddningstid. Mindre bilder betyder mindre
storlek på sidan.

Cimage fungerar bra och är lätt att använda. Det kan nog vara användbart för
en bloggare med en stor bildbank tex. En sak jag undrar är om bilderna behandlas
vid varje anrop eller om de cachas.

När det gäller bildprogram föredrar jag Paint.net som tyvärr bara finns till
Windows. På Linuxbaserade OS kör jag helst Pinta som liknar Paint.net väldigt
mycket. GIMP är också bra men lite för komplicerat för mina vanligtvis enkla
behov som crop och resize.

*Hur gick det att jobba med modulen @desinax/figure och hur är din syn på modulen?*
Det är en fråga som jag hade viljat slippa svara på.
Anledningen är att jag inte har något gott att säga om det.
Att importera en modul och implementera en ny syntax för att lägga till bilder
är verkligen att gå över ån efter vatten.
Standardtaggarna `<img>` och `<picture>` i kombination med vanlig CSS fungerar
redan bra.

Min egen uppfattning om bilder på webben är:

* Använd sparsamt med bilder på landingpage för de tynger ner webbsidan och en
seg landingpage ger dåligt första intryck.
* Det är bättre att göra bildbehandling i förväg med ett bildbehandligsprogram
istället för på servern, om tid finns till det. Anledningen är att hålla det så
enkelt som möjligt.

Min TIL är att jag återigen fått bekräftat att ramverk är ett slöseri med tid
och tålamod.
Det är lättare att lära sig HTML, CSS, PHP/Javascript etc och skriva egen kod
än det är att sätta sig in i dessa ramverk.
Ramverken lever på en föreställning om att de ska göra det möjligt att skapa
någonting avancerat utan att besitta några djupare kunskaper.
Ramverken riskerar dessutom att försvinna och då är all den möda du lagt ner
på att lära dig ramverket om intet.
